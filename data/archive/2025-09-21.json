{
  "date": "2025-09-21",
  "timestamp": "2025-09-21T01:25:28.491327",
  "project": {
    "name": "Bleta",
    "description": "Albanian News Archive with AI Summaries",
    "version": "1.0.0",
    "language": "sq"
  },
  "articles": [
    {
      "title": "Shkenca e orientimit: sekretet e fshehura që i ndihmojnë qentë të kthehen pas qindra kilometrash",
      "link": "https://telegrafi.com/shkenca-e-orientimit-sekretet-e-fshehura-qe-i-ndihmojne-qente-te-kthehen-pas-qindra-kilometrash/",
      "description": "Nga nuhatja ultra-sensitive, kujtesa hapësinore e deri te busulla magnetike e brendshme, studimet zbulojnë si arrijnë qentë e humbur të ribashkohen me familjet e tyreNga aftësia e jashtëzakonshme për nuhatje e deri te busulla e brendshme magnetike, qentë përdorin një kombinim instinktesh dhe shqisash për t’u kthyer tek familjet e tyre, shpesh pas udhëtimeve të mahnitshme.Herë pas here, realiteti sjell histori që duken të pabesueshme. Në vitin 2015, një qenush i shpëtuar, Georgia May, përshkoi rreth 56 km për t’u kthyer në shtëpi pasi u humb gjatë një shëtitjeje në Kaliforni. Në vitin 2010, Laser, një beagle nga Winnipeg, u kthye në lagjen e tij gjashtë javë pas zhdukjes gjatë fishekzjarrëve, duke përshkuar rreth 80 km. Por rasti më i mahnitshëm është i vitit 1924: Bobbie, një kollie miks, u nda nga pronarët gjatë një udhëtimi dhe për gjashtë muaj përshkoi plot 4,500 km nga Indiana në Oregon, duke kaluar male e lumenj, për t’u kthyer sërish në pragun e shtëpisë.Trashëgimia nga ujqërit dhe harta mendoreShkencëtarët besojnë se këto aftësi kanë rrënjë te paraardhësit e qenve, ujqërit gri, që dikur përshkonin territore të gjera në Eurazi. Qentë shtëpiakë kanë trashëguar instinktet e orientimit, të cilat u mundësojnë të ndërtojnë harta mendore të mjedisit.Sipas Zazie Todd, autore e librit Bark! The Science of Helping Your Anxious, Fearful, or Reactive Dog, qentë janë në gjendje të krijojnë harta mendore të mjedisit, por ndryshe nga njerëzit, këto harta dominohen nga aromat.Me mbi 220 milion receptorë olfaktivë, nuhatja e tyre është 10,000 deri në 100,000 herë më e fortë se e njeriut, gjë që u lejon të ndjekin gjurmë erërash për kilometra të tërë. Një studim i hershëm Hepper & Wells, tregoi se qentë mund të përcaktojnë drejtimin e një gjurme vetëm nga disa hapa të parë - nuk kanë nevojë të ndjekin gjithë shtegun.Përveç nuhatjes, ata shfrytëzojnë shenjat vizuale dhe zanore të mjedisit. Sipas Bridget Schoville, nga ASPCA, qentë shpesh krahasojnë pozicionin e tyre me pika të njohura referimi, duke i përdorur si koordinata për të ndjekur rrugën më të drejtë drejt shtëpisë, transmeton Telegrafi. Një busull e brendshme magnetikeNjë nga zbulimet më intriguese është aftësia e mundshme e qenve për të perceptuar fushën magnetike të Tokës. Ky fenomen, i quajtur magnetoreceptim, është i njohur prej kohësh tek zogjtë shtegtarë, salmonët dhe balenat, por studimet sugjerojnë se edhe qentë e zotërojnë.Në një studim të vitit 2020 në Çeki, 27 qen gjuetie u pajisën me GPS dhe kamera dhe u lanë në pyje të panjohura. Në mbi 600 prova, shumë prej tyre, përpara se të niseshin drejt pronarëve, lëviznin për disa çaste në drejtimin veri-jug, sikur të “kalibronin busullën e tyre të brendshme”, përpara se të ndiqnin vijën më të drejtë për në shtëpi.Një tjetër studim tregoi se 70 qen nga 37 racave të ndryshme preferonin të kryenin nevojat bazike (urinim, defekim) duke u rreshtuar sipas boshtit veri-jug, por vetëm kur fusha magnetike ishte e qëndrueshme, gjë që tregon ndjeshmëri të tyre ndaj ndryshimeve në këtë fushë.Lidhja emocionale si motivimShkenca shpjegon pjesërisht këtë fenomen, por një element thelbësor nuk duhet harruar: lidhja emocionale e fortë mes qenit dhe familjes. Ky instinkt i fuqishëm për t’u ribashkuar është motivimi më i madh që i shtyn të mos dorëzohen, edhe kur përballen me distanca të gjata ose terrene të vështira. Sipas American Kennel Club, janë dokumentuar shumë raste kur qentë kanë përshkuar qindra kilometra për t’u ribashkuar me pronarët. Përmbledhje: Qentë nuk kthehen në shtëpi rastësisht. Ata përdorin një kombinim të fuqishëm shqisash: nuhatje ultra-sensitive, kujtesë hapësinore, ndoshta edhe një busull magnetike të brendshme. Por në themel të kësaj qëndron dashuria dhe lidhja e tyre e pathyeshme me familjen - forca më e madhe që i udhëheq në rrugëtimin e tyre të mrekullueshëm. /Telegrafi/",
      "published": "Sat, 20 Sep 2025 23:53:02 +0000",
      "source": "Telegrafi",
      "source_url": "https://telegrafi.com/feed/",
      "language": "sq",
      "guid": "https://telegrafi.com/shkenca-e-orientimit-sekretet-e-fshehura-qe-i-ndihmojne-qente-te-kthehen-pas-qindra-kilometrash/",
      "fetched_at": "2025-09-21T01:25:23.819713",
      "ai_summary": "Studimet shkencore zbulojnë se aftësia e qenve për t'u rikthyer në shtëpi, edhe pas distancave të gjata, vjen nga kombinimi i nuhatjes së mprehtë, kujtesës hapësinore, dhe mundësisht, një busulle magnetike të brendshme, e motivuar nga lidhja e thellë emocionale me familjen."
    },
    {
      "title": "Pse vera e kuqe disa njerëzve u shkakton dhimbje koke? Ja çfarë thotë shkenca",
      "link": "https://telegrafi.com/pse-vera-e-kuqe-disa-njerezve-u-shkakton-dhimbje-koke-ja-cfare-thote-shkenca/",
      "description": "Edhe ata që zakonisht nuk reagojnë keq ndaj alkoolit mund të përjetojnë dhimbje koke nga vera e kuqeSipas një studimi të ri të botuar në revistën Scientific Reports, shkaku mund të jetë një antioksidant natyral që gjendet te vera e kuqe, i cili ndërhyn në procesin normal të metabolizmit të alkoolit në trup.Kërkimet e mëparshme kanë treguar se vera e kuqe ka më shumë gjasa të shkaktojë dhimbje koke te njerëzit që janë të ndjeshëm ndaj alkoolit. Krahasuar me pijet e forta, verën e bardhë ose verën e gazuar, ajo është deri në tre herë më problematike se birra. Madje nuk është e nevojshme të pini shumë - dhimbjet e kokës mund të shfaqen brenda 30 minutash pas vetëm një ose dy gotash.Si një antioksidant mund të bëhet toksik?Për të kuptuar pse vera e kuqe provokon dhimbje koke, studiuesit analizuan rolin e kvercetinës – një flavanol (nënklasë e flavonoideve) që gjendet natyrshëm në shumë fruta dhe perime, përfshirë rrushin. Sipas Shoqatës Amerikane të Zemrës, flavonoidet sjellin përfitime për shëndetin e zemrës dhe të trurit. Kvercetina është e njohur si antioksidant i shëndetshëm dhe madje shitet si suplement, por kur kombinohet me alkoolin mund të bëhet problematike.“Kur hyn në qarkullimin e gjakut, trupi e shndërron atë në një formë tjetër të quajtur kvercetin glukuronid,” shpjegon për Everyday Health bashkëautori i studimit, Dr. Andrew Waterhouse, profesor në Universitetin e Kalifornisë, San Diego.Në këtë formë, kvercetina bllokon metabolizmin e alkoolit, duke shkaktuar grumbullimin e një toksine të quajtur acetaldehid. Autorja kryesore e studimit, Dr. Apramita Devi, shpjegon: “Acetaldehidi është një toksinë e njohur, irritues që mund të shkaktojë inflamacion. Nivelet e larta të tij lidhen me skuqje, dhimbje koke dhe nauze”, transmeton Telegrafi. GettyImagesPse disa njerëz janë më të ndjeshëm se të tjerët? Autorët dyshojnë se te disa individë kvercetina inhibon më lehtë enzimat që shpërbëjnë alkoolin, ose trupi i tyre reagon më fuqishëm ndaj akumulimit të acetaldehidit.“Kvercetina është një antioksidant i fuqishëm dhe zakonisht konsiderohet si përbërës i dobishëm ushqimor i verës së kuqe, por ky studim sugjeron se nuk është gjithmonë kështu,” thotë dietologia e regjistruar Catherine Donelan. Ajo shton se nevojiten studime të tjera për ta konfirmuar këtë, por zbulimet janë me rëndësi të veçantë për adhuruesit e verës që shpesh vuajnë nga dhimbje koke.Studiuesit planifikojnë të testojnë teorinë e tyre tek njerëzit që zakonisht marrin dhimbje koke pas pirjes së alkoolit. “Nëse hipoteza jonë del e saktë, atëherë do të kemi mjete të reja për t’iu përgjigjur këtyre pyetjeve,” thotë Waterhouse, duke shtuar se një provë klinike është tashmë në proces.Nivelet e flavanoleve ndryshojnë sipas llojit të verësSasia e kvercetinës ndryshon shumë midis varieteteve të verës së kuqe, sepse ajo ndikohet nga drita e diellit. “Nëse rrushi rritet në diell të plotë, përmbajtja e kvercetinës mund të jetë katër deri në pesë herë më e lartë,” shpjegon Waterhouse. Edhe mënyra e prodhimit ndikon: koha e kontaktit me lëkurën e rrushit gjatë fermentimit, procesi i bistrimit (me të bardhë veze, xhelatinë ose karbon) dhe periudha e plakjes së verës.Nuk është vetëm kvercetina: roli i sulfitëve, histaminës dhe tanineve“Historikisht, vera është lidhur me efekte anësore si dhimbje koke, skuqje e lëkurës dhe bllokim të hundës. Këto shpesh i atribuohen ndjeshmërisë ndaj përbërësve si sulfitët, histamina, taninët dhe tiramina,” shpjegon Donelan.Ajo shton se edhe vetë alkooli kontribuon në dehidratim dhe dëmton sistemin tretës, kardiovaskular, imunitar dhe nervor qendror. Për më tepër, është i klasifikuar si kancerogjen, prandaj sa më pak të konsumoni, aq më i vogël është rreziku. Si të shmangni dhimbjen e kokës nga vera e kuqe?Për të reduktuar rrezikun, Donelan sugjeron:▪ zgjidhni varietete me pak ose aspak sulfite (zakonisht verë organike),▪ verëra me taninë më të ulët, si Pinot Noir ose Merlot,▪ varietete me përmbajtje më të ulët histamine,▪ verëra me përmbajtje më të ulët alkooli.Gjithashtu, pini shumë ujë dhe konsumoni një vakt të pasur me proteina dhe fibra përpara ose gjatë pirjes së verës. “Kjo hollon përmbajtjen potencialisht problematike dhe ngadalëson përthithjen e saj në traktin tretës”, sqaron Donelan.Nëse provoni një verë të re, filloni me më pak se gjysmë gote. Nëse do t’ju shkaktojë dhimbje koke, kjo zakonisht ndodh brenda 15 minutash.Mbani mend!Vera e kuqe mund të shkaktojë dhimbje koke për shkak të ndërveprimit të kvercetinës me metabolizmin e alkoolit, por edhe nga prania e sulfitëve, histaminës dhe taninëve. Zgjedhja e varieteteve me përbërës më të ulët irritues, hidratimi dhe ushqimi i shëndetshëm përpara konsumimit mund të ndihmojnë në parandalim. /Telegrafi/",
      "published": "Sat, 20 Sep 2025 23:48:25 +0000",
      "source": "Telegrafi",
      "source_url": "https://telegrafi.com/feed/",
      "language": "sq",
      "guid": "https://telegrafi.com/pse-vera-e-kuqe-disa-njerezve-u-shkakton-dhimbje-koke-ja-cfare-thote-shkenca/",
      "fetched_at": "2025-09-21T01:25:23.820782",
      "ai_summary": "Edhe ata që zakonisht nuk reagojnë keq ndaj alkoolit mund të përjetojnë dhimbje koke nga vera e kuqeSipas një studimi të ri të botuar në revistën Scientific Reports, shkaku mund të jetë një antioksida..."
    },
    {
      "title": "Nuk janë vetëm sytë apo buzëqeshja: Këto tipare fëmijët trashëgojnë nga gjyshërit",
      "link": "https://telegrafi.com/nuk-jane-vetem-syte-apo-buzeqeshja-keto-tipare-femijet-trashegojne-nga-gjysherit/",
      "description": "Nga inteligjenca dhe aftësitë komunikuese, te prirja ndaj stresit dhe fobive, gjenetistët tregojnë cilat tipare kalojnë brez pas breziFëmija merr gjysmën e materialit gjenetik nga secili prind. Meqenëse edhe nëna dhe babai kanë trashëguar nga 50% e gjeneve të tyre prej prindërve, logjikisht mendohet se nipërit marrin rreth 25% të gjeneve nga gjyshërit. Por, studimet e reja tregojnë se kjo shifër nuk është fikse, shpërndarja e gjeneve varet nga faktorë rastësorë dhe kombinime të ndryshme.P.sh., gjyshja nga nëna ka lidhje më të ngushtë gjenetike me nipërit, sepse u transmeton kromozomin X si djemve, ashtu edhe vajzave. Kështu, kontributi i saj mund të jetë nga 25 deri në 29%. Nga ana tjetër, gjyshja nga babai ia transmeton kromozomin X vetëm mbesave. Ndërsa gjyshi nga babai është më i lidhur me nipërit përmes kromozomit Y, të cilin ia ka dhënë djalit të tij dhe ky, më pas, ia kalon të birit.Disa tipare nuk shfaqen menjëherë te fëmijët e prindërve, por dalin vetëm në brezin e tretë. Njohja e tipareve, zakoneve dhe sëmundjeve të gjyshërve ndihmon për të kuptuar më mirë personalitetin e fëmijës, si dhe mund të japë një pasqyrë për të ardhmen, transmeton Telegrafi. 1. Shkathtësitë komunikueseGjenet ndikojnë edhe në mënyrën si sillemi, si krijojmë miqësi dhe si lidhemi me të tjerët. Gjenet WSCD2 dhe Pcdh15 lidhen me ekstroversionin dhe introversionin dhe kalojnë brez pas brezi.▪ Ekstrovertët janë të shoqërueshëm, të hapur dhe energjikë.▪ Introvertët janë më të përmbajtur, të qetë dhe të përqendruar në botën e tyre të brendshme.Studiuesit sugjerojnë: djemtë trashëgojnë shkathtësitë komunikuese kryesisht nga gjyshi nga nëna, ndërsa vajzat nga gjyshja nga babai.2. FobitëFrikërat irracionale mund të jenë të trashëguara. Përjetimet traumatike të gjyshes gjatë shtatzënisë mund të ndikojnë gjenetikisht te nipërit dhe mbesat.▪ Fobitë nga kafshët (qen, merimanga, gjarpërinj).▪ Frika nga lartësitë, uji, zjarri ose lufta.Këto fobi nuk shfaqen gjithmonë në fëmijërinë e hershme, por mund të aktivizohen në rrethana të ngjashme me ato që përjetoi gjyshja.3. DorëmajtëtNë vitin 2008, gjenetistët nga Universiteti i Edinburgut identifikuan gjenin LRRTM1, të njohur si “gjen i dorëmajtëve”. Ai trashëgohet më shpesh nga linja mashkullore, pra nga gjyshi te nipërit.Ky gjen lidhet edhe me qendrat e të folurit në tru dhe shpesh shoqërohet me aftësi të jashtëzakonshme: ndjeshmëri muzikore, dhunti matematikore dhe kujtesë fotografike.4. Aftësia për t’u rikuperuar shpejtDisa njerëz kanë aftësinë të pushojnë vetëm 4–5 orë dhe sërish të ndihen të freskët dhe produktivë. Kjo lidhet me gjenin pTyr362His, i njohur si “gjeni i Thatcher-it” (sipas Margaret Thatcher).Kjo prirje trashëgohet kryesisht nga gjyshja tek djemtë e vajzës së saj, por jo te fëmijët e djalit.5. Aftësitë për menaxhimin e paravePrirja për të kursyer dhe për të menaxhuar me maturi financat ka komponentë gjenetikë dhe shpesh shfaqet tek brezi i tretë.▪ Vajzat e trashëgojnë këtë tipar nga gjyshi i nënës.▪ Djemtë e trashëgojnë këtë tipar nga gjyshja e babait.Personat me këtë prirje janë më të organizuar, kanë vetëkontroll më të madh dhe janë më pak të rrezikuar nga obeziteti, duhanpirja apo alkooli.6. InteligjencaStudimet sugjerojnë se aftësitë intelektuale transmetohen pjesërisht nga babai te vajza, ndërsa djali shpesh trashëgon inteligjencën nga gjyshi.Siç thotë një thënie popullore: “Natyra pushon tek fëmijët e gjeniut.”7. Prirja ndaj stresit dhe depresionitNëse gjyshja ka vuajtur nga depresioni ose ka përjetuar stres të madh gjatë shtatzënisë, nipërit dhe mbesat e vajzës së saj mund të kenë sistem nervor më të ndjeshëm.Stresi kronik dhe depresioni mund të dëmtojnë materialin gjenetik, duke u shfaqur tek brezi i tretë. Lajmi i mirë është se këto ndryshime mund të zbuten me terapi psikologjike dhe trajtime bihejviorale.8. Sindroma e teshtitjes ndaj dritësDisa njerëz teshtijnë kur shikojnë diellin ose një dritë shumë të fortë. Ky fenomen, i njohur si “sindroma e teshtitjes”, është gjenetik dhe shpesh trashëgohet nga gjyshi nga nëna.Nuk përbën rrezik shëndetësor, por është thjesht një veçori interesante biologjike.9. Prirja për rrezik dhe aventuraDisa gjene që lidhen me kërkimin e rrezikut, adrenalinës dhe sporteve ekstreme trashëgohen direkt nga babai.Prandaj, fëmijët e burrave aventurierë kanë më shumë gjasa të kenë një natyrë të trazuar dhe të mos jenë të prirur për bindje të rrepta.Përmbledhje:Tiparet që fëmijët trashëgojnë nga gjyshërit shkojnë përtej ngjashmërive fizike, përfshijnë sjelljen, inteligjencën, aftësitë sociale dhe madje edhe prirjet emocionale. Disa janë pothuajse të siguruara gjenetikisht, ndërsa të tjera shfaqen vetëm në rrethana të caktuara ose tek brezi i tretë. /Telegrafi/",
      "published": "Sat, 20 Sep 2025 23:47:01 +0000",
      "source": "Telegrafi",
      "source_url": "https://telegrafi.com/feed/",
      "language": "sq",
      "guid": "https://telegrafi.com/nuk-jane-vetem-syte-apo-buzeqeshja-keto-tipare-femijet-trashegojne-nga-gjysherit/",
      "fetched_at": "2025-09-21T01:25:23.822015",
      "ai_summary": "Artikulli shpjegon se disa tipare, si inteligjenca, aftësitë komunikuese, menaxhimi i parave dhe prirja ndaj stresit, trashëgohen nga gjyshërit në nipër e mbesa, jo domosdo në mënyrë të barabartë, me ndikim më të madh nga linjat gjenetike të caktuara.  Shpërndarja e gjeneve dhe shfaqja e këtyre tipareve varet nga faktorë të rastësishëm dhe kombinime gjenetike të ndryshme."
    }
  ],
  "total_articles": 3,
  "sources": [
    "Telegrafi",
    "Telegrafi",
    "Telegrafi"
  ]
}